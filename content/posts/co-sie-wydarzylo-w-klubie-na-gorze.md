---
title: "188,5. Co się wydarzyło w Klubie Na Górze?"
author: "Karol Moroz <karol@moroz.dev>"
date: "2015-03-28 17:22:51"
language: "pl"
slug: "co-sie-wydarzylo-w-klubie-na-gorze"
---
<!-- Podróże Małe i Duże. 188,5. Co się wydarzyło w Klubie Na Górze? -->
<strong>Chengdu, 2015-03-28 17:22:51 +0800<br />
Dzień 31 (224) w Chinach</strong><br />

<p><span class="strsm">189. Co się wydarzyło w Klubie Na Górze?<br />
Wywiad Osoby Pierwszej z Osobą Drugą</span></p>

<p class="person1"><span class="strsm">Osoba Pierwsza:</span> Powiedz mi, co się wczoraj działo.</p>

<p class="person2"><span class="strsm">Osoba Druga:</span> Powinieneś raczej spytać, co się <em>nie</em> działo. Najpierw <span style="letter-spacing:.16em">poszłem</span> do „1855”. Było to gdzieś o jedenastej.</p>

<p class="person1"><span class="strsm">Osoba Pierwsza:</span> Czy były jakieś fajne dziunie?</p>

<p class="person2"><span class="strsm">Osoba Druga:</span> Mhm. Były tam nasze przyjaciółki, Cycata (Piękny Nefryt Wen), która nadal jest cycata, i Zielonowłosa (Szlachetny Klejnot Liu), która już nie jest zielonowłosa, i nie tańczy już w czarnym, wełnianym płaszczu, tak jak owego pamiętnego (?&hellip;) wieczoru, kiedyśmy je poznali.</p>

<p class="person1">„Myślę, że to, że zapisujesz nazwiska Chińczyków na drugim miejscu odzwierciedla twój europocentryczny obraz świata, który nie przystoi sinologowi.”</p>

<p><em>Didaskalium: TU MUSIMY PIERDOLNĄĆ JAKIŚ FRAZES</em></p>

<p class="person1"><span class="strsm">Osoba Pierwsza:</span> W Chinach <em>fazhan</em> następuje bardzo szybko. Stare chłopskie chaty z dnia na dzień zrównuje się tu z ziemią, by równie szybko wyrosły na ich miejscu apartamentowce i drapacze chmur. Stylówy dziewcząt również podążają za tym samym <span style="letter-spacing:.16em">trądem</span>.</p>

<p class="person2"><span class="strsm">Osoba Druga:</span> Spotkałem tam też Caystal, tę uroczą dziewczynę, którą zawsze można znaleźć w „1855”.</p>

<p class="person1"><span class="strsm">Osoba Pierwsza:</span> O, to ona naprawdę ma na imię Caystal. Myślałem, że chcesz napisać „Crystal” i coś ci się popieprzyło.</p>

<p class="person2"><span class="strsm">Osoba Druga:</span> Przeprowadziłem z nią poważną rozmowę o życiu i całej reszcie. Powiedziałem jej, że postanowiłem brać z niej przykład, gdyż uważam, że odkryła receptę na szczęście.</p>

<p class="person1"><span class="strsm">Osoba Pierwsza:</span> Czy możesz zdradzić miastu i światu receptę na szczęście Caystal?</p>

<p class="person2"><span class="strsm">Osoba Druga:</span> Caystal ma 16 lat. Jak na tak młodą kobietę, wykazuje się niezwykłą dojrzałością i zdecydowaniem. Zdecydowanie unika chodzenia do liceum, i z dojrzałością, godną co najmniej 18-latki, realizuje się na chengduskiej scenie klubowej. Powiedziałem jej, że wziąłem już urlop dziekański. Kiedy spytałem ją, jak widzi swoją przyszłość zawodową z wykształceniem gimnazjalnym, odpowiedziała mi utartym frazesem: 生得好不如嫁得好, „lepiej dobrze wyjść za mąż, niż urodzić się w dobrej rodzinie”. Zauważyłem też, że dłonie Caystal są bardzo suche i zniszczone. Powiedziała mi, że to alergia skórna, ale szczerze mówiąc, mam niejasne podejrzenia, że dolegliwość ta może być wywołana przez środki odurzające. Ostatnio przeczytałem gimnazjalny bestseller <em>My, dzieci z dworca ZOO</em>. Skojarzenie z postacią Christiny F. nasuwa się samo, z tym tylko wyjątkiem, że Caystal, zamiast do dyskoteki „Sound” i chrześcijańskiej wspólnoty „Haus der Mitte” chodzi do klubu „1855”.</p>

<p class="person1"><span class="strsm">Osoba Pierwsza:</span> Czy odbyły się tego wieczoru jakieś wyszukane występy artystyczne?</p>

<p class="person2"><span class="strsm">Osoba Druga:</span> Nic w tak złym guście, jak ta laska z galanterią w kształcie bananów japońskich ostatnim razem. Było takich czworo obcokrajowców, troje dziewcząt i jeden młodzian. Pojawiali się na scenie dwukrotnie w czasie mojego pobytu w klubie. Za pierwszym razem dziewczęta odziane były bardzo skąpo, do tego stopnia, że z kostiumów wychodziły im fragmenty majtek i pośladków, zaś przy drugim występie stylizowani byli na czarnych raperów z przedmieść Detroit, Michigan. Kiedy tylko na nich spojrzałem, wiedziałem, że pochodzą z któregoś z krajów dawnego Związku Sowieckiego. Przeczucie mnie nie myliło. Kiedy spotkałem ich przy tylnym wyjściu z lokalu, nie spytali nawet, czy mówię w ich języku &mdash; od razu powiedzieli <em>priwiet</em>. Zastanawiałem się jeszcze, czy są z Rosji, czy z Ukrainy, ale jak się okazało, byli i stąd, i stamtąd. W przerwach pomiędzy ich występami na parkiet wychodził konferansjer i można było wylosować maskotki. Traf chciał, że dużą maskotkę wylosowała akurat nasza przyjaciółka, Cycata. Potem spiła się do nieprzytomności Rémy Martinem z wodą sodową (która zawiera źródło fenyloalaniny i nie może być spożywana przez osoby chore na fenyloketonurię). Potem ta artystka od siedmiu boleści, która ostatnio paradowała z galanterią w kształcie bananów japońskich, wyszła na scenę w bardzo skąpym stroju, za to z wielką gaśnicą.</p>

<hr />

Myślę, że powinniśmy wciagnąć się w internet i znaleźć jakieś ciekawe strony do czytania.

Na przykład, jakie?

No, powiedzmy, strony o życiu w Azji.

Taaa, albo blogi o Chinach, na których piszą, że w Chinach jest dużo ludzi i Wielki Mur, a mieszkańcy jedzą ryż pałeczkami.

<hr />

A NANA znaczy bardszo dużo i się nie znasz

m.in. 7 po japońsku

dokładnie<br />
jakbym miała skośne dziecko to bym je tak nazwała

to się da załatwić...

haha wystarczy do wólki kosowskiej pojechać
